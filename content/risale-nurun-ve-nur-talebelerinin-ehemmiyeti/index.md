+++
title = "Risale Nurun Ve Nur Talebelerinin Ehemmiyeti"
image = ""
toc = false
tags = [
    "Nur Talebeleri",
    "Risale-i Nur",
    "Sohbet"
]
categories = [
    "Sohbetleri"
]
+++

Risale-i Nur Talebeliğinin ehemmiyetini ifade etmek için sık sık  **“Ümmetim yağmur gibidir. Evveli mi hayırlıdır, âhiri mi, bilinmez”**<a name="source_1" href="#ref_1"> [1] </a>mealindeki hadis-i şerifi hatırlatıp  **“Risale-i Nur Talebeleri yarın mahşer meydanında Sahabe-i Kiramın hemen arkasında saf bağlayacaklar”**  derdi. Nur Talebeleri’nden Risale-i Nur’a sadakatle ve sebatla talebe olmalarını ister ve Risale-i Nur’un verdiği iman-ı tahkîkî dersi sebebiyle imansızlık önündeki en kuvvetli mânevî set olduğunu şöyle ifade ederdi:

**“Komünistler Türkiye’yi bir saatte teslim alabilirler. Fakat mânevî setler var. O mânevî setleri aşamadıkları için biz ayakta kalıyoruz. O mânevî setler ise Risale-i Nurlar’dır. Risale-i Nur, Anadolu’da gerçekleştirdiği iman hizmetinden dolayı mânevî bir settir. Eğer Risale-i Nur olmasaydı, Ruslar şimdiye kadar burayı çoktan işgal edecekti. Risale-i Nur’un bereketiyle Cenab-ı Hak burayı muhafaza ediyor.”**<a name="source_2" href="#ref_2"> [2] </a>

Hüsrev Efendi bir sohbetinde Risale-i Nur Talebeleri’nin ve kalemle Nurlar’a hizmetin ehemmiyetini İmam-ı Rabbânî’den bahisle şöyle izah etmişti:

“O mübarek zat tefekkür halindeyken âhirzamanda gelecek büyük müceddidin makamını merak edip Cenab-ı Haktan taleb ediyor. O an yakaza haline geçiyor ve her asırda gelen müceddidler, kendi etbalarıyla birlikte, bütün ziynet ve haşmetleriyle İmam-ı Rabbânî (ra)’ın önünden geçmeye başlıyorlar. En son bir zat görünüyor ki önceki geçenlerden daha emsalsiz ziynete nail! İmam-ı Rabbânî soruyor: ‘Ya Rab bu o zat mı?’ Cenab-ı Hak ilhamen buyuruyor ki ‘Bu o gelecek zatın askeridir.’ O an İmam-ı Rabbânî ayağa kalkıp ellerini açarak,  **‘Ya Rab! Ne olur beni de o büyük müceddide asker yap!**’ diye dua ediyor.

Hüsrev Efendi İmam-ı Rabbânî’den gelen bu menkıbeyi naklettikten sonra ayağa kalkarak,  **“Kardeşlerim! İmam-ı Rabbânî Hazretleri’nin o mübarek zatın askeri olmak için Cenab-ı Hakk’a dua edip yalvardığı bir makam sizlere yetmiyor mu? Eğer perde-i gayb açılsa, bu hizmetinizin mükâfatını görseydiniz ben inanıyorum ki yemeden, içmeden, uyumadan risaleleri yazarken ölmeyi tercih ederdiniz!”**buyuruyor.<a name="source_3" href="#ref_3"> [3] </a>


{{< referans "ref_1" "[1] Tirmizî, Emsal, 6" "#source_1" >}}
{{< referans "ref_2" "[2] Hayrât Vakfı Arşivi" "#source_2" >}}
{{< referans "ref_3" "[3] Hayrât Vakfı Arşivi" "#source_3" >}}
