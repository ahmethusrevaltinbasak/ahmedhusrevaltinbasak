<?xml version="1.0" encoding="utf-8" standalone="yes" ?>
<rss version="2.0" xmlns:atom="http://www.w3.org/2005/Atom">
  <channel>
    <title>Üstadıyla Aralarındaki Yüksek Duyguları on Ahmed Hüsrev Altınbaşak</title>
    <link>https://example.com/categories/%C3%BCstad%C4%B1yla-aralar%C4%B1ndaki-y%C3%BCksek-duygular%C4%B1/</link>
    <description>Recent content in Üstadıyla Aralarındaki Yüksek Duyguları on Ahmed Hüsrev Altınbaşak</description>
    <generator>Hugo -- gohugo.io</generator>
    
	<atom:link href="https://example.com/categories/%C3%BCstad%C4%B1yla-aralar%C4%B1ndaki-y%C3%BCksek-duygular%C4%B1/index.xml" rel="self" type="application/rss+xml" />
    
    
    <item>
      <title>Karşılıklı Fedakârâne Duygular</title>
      <link>https://example.com/karsilikli-fedakarane-duygular/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://example.com/karsilikli-fedakarane-duygular/</guid>
      <description>Asrın imamı Üstad Bediüzzaman Hazretleri ile onun “Risale-i Nur’un Kahramanı” ünvanını verdiği Hüsrev Efendi arasındaki fedakârlık ve sevgi duyguları fevkalade mertebelere ulaşmıştı. Üstte geçtiği gibi karşılıklı olarak birbirlerine hayatlarını fedâ etmeyi teklif etmek, birbirlerinin yerine hasta olmak gibi tezahürleri olmuştu. Şimdi bunun dört farklı tezahürünü daha burada kayd etmek istiyoruz. O mektublardan birincisinde, birbilerine karşı nasıl helalleştiklerini, diğerinde nasıl birbirlerinden mânevî yardım ve himmet taleb ettiklerini göreceğiz. Üçüncüsünde, Hüsrev Efendi’nin Üstad’ından ayrılığa nasıl dayanamadığını, nasıl derin acılar hissettiğine şâhid olacak ve dördüncüsünde, aziz Üstad’ı için yaptığı gayet samimi yakarışlarına muhatab olacağız.</description>
    </item>
    
    <item>
      <title>Ustadina Bedel Hasta Oluyor</title>
      <link>https://example.com/ustadina-bedel-hasta-oluyor/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://example.com/ustadina-bedel-hasta-oluyor/</guid>
      <description>Bediüzzaman Hazretleri, Hâfız Ali ve Hasan Feyzi’nin kendisine hayat tekliflerini kabul etmiş ve onlar Üstadları bedeline âhirete gitmişlerdi. Fakat Hüsrev Efendi, Üstad’ı yerine ölmek ve hasta olmak istediğinde, Üstad bunu kabul etmedi. Çünkü artık risaleleri neşir zamanıydı, neşir hizmeti ise en başta Hüsrev Efendi tarafından îfâ olunuyordu.
Ayrıca, Hüsrev Efendi’nin, Bediüzzaman Hazretleri’nin âhirete göçmesinden sonra, onun hayru’l-halefi[1] olarak îfâ etmesi mukadder olan bir vazifesi vardı. Hazret-i Üstad’ın yukarıdaki mektubu ile kendi el yazması aşağıdaki mektubundan da anlaşılacağı gibi, Bediüzzaman Hazretleri, kendi vefatından sonra, elmas kalemli Hüsrev Efendi’nin hem kendi vazifelerini, hem de Üstad Hazretleri’nin vazifesi olan cemaatin sevk ve idaresini yapmasını arzu ediyordu.</description>
    </item>
    
    <item>
      <title>Üstad’ına Bedel Ölmek İstiyor</title>
      <link>https://example.com/ustadina-bedel-olmek-istiyor/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://example.com/ustadina-bedel-olmek-istiyor/</guid>
      <description>Üstad’ın bahsi geçen zehirlenme hâdisesi ile vasiyetnâmesini yazmasından sonra, Hüsrev Efendi sevgili üstadına onun bedeline hasta olmak ve ölmek istediğini şu ateşli ve gayet hazîn satırlarla arz etmişti:
 “Çok Aziz, çok kıymetdâr, çok faziletkâr, sevgili Üstad’ımız efendimiz hazretleri!
İstifsar-ı hatır (hatırınızı sormak) ile ellerinizden öpüyoruz. Firak elemleri ile ruhlarımızı dolduran vasiyetnâmeniz üzerine uzun uzun teessürlerimi arz etmekle mukabele etmek isteyen zavallı talebeniz fakir Hüsrev, kendi seyyielerinin yakıcı ateşleri içinde yanıp kavrulurken çok sevgili Üstad’ının “_vuslat başka diyara kaldı_” diyen çok hüzünlü mânevî sadası karşısında ahir hayatına kadar inleyerek âh edecek!</description>
    </item>
    
  </channel>
</rss>